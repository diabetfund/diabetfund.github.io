<p><span style="white-space: pre-wrap;">Частота захворюваності на діабет 2 типу зростає по всьому світу, і дослідники прагнуть знайти спосіб запобігти цьому: досліджують дисфункції бета-клітин, розвиток інсулінорезистентності та вплив віку хворого на неї.</span></p>
<p><span style="white-space: pre-wrap;">Як свідчать результати американської програми Low Carb, у дорослих резистентність до інсуліну можна призупинити за допомогою правильного харчування і здорового способу життя. Дієта, багата клітковиною, складними вуглеводами й ненасиченими жирами, а також регулярні фізичні навантаження, допомогли учасникам Low Carb відмовитися від медицинського супроводу та запустити в організмі процес ремісії діабету.</span></p>
<p><span style="white-space: pre-wrap;">Як і дорослі, діти також брали участь у дослідженнях впливу низьковуглеводної дієти на діабет. І хоча результати свідчать про втрату ваги та поліпшений контроль цукру в крові, клінічних досліджень занадто мало, аби робити якісь висновки.</span></p>
<p><span style="white-space: pre-wrap;">Нове, більш повне дослідження, проведене Йельським університетом у Нью-Хейвені, залучило 91 дитину (віком 10-19 років) з надмірною вагою або ожирінням, викликаними діабетом 2 типу або порушеною толерантністю до глюкози.</span></p>
<p><span style="white-space: pre-wrap;">Вчені випадковим чином розділили піддослідних на дві групи: в першій групі піддослідні отримували ін’єкції Lantus (glargine) інсуліну протягом трьох місяців, після чого метформін ще протягом 3 місяців, а в другій – піддослідні приймали лікування виключно метформіном терміном в 1 рік.</span></p>
<p><span style="white-space: pre-wrap;">Сьогодні метформін є найбільш застосованим у світі пероральним антигіперглікемічним препаратом для лікування цукрового діабету 2 типу. Він допомагає знизити рівень цукру в крові, в той час як інсулін можуть використовувати ті, хто намагався контролювати рівень цукру в крові за допомогою дієти, зміни способу життя та інших ліків.</span></p>
<p><span style="white-space: pre-wrap;">Протягом 15-місячного періоду дослідники контролювали рівень цукру в крові піддослідних та функціонування їх бета-клітин. Жодне лікування не сповільнило або не припинило прогресування діабету 2-го типу в кожній з груп, а погіршення бета-клітин продовжувалося попри лікування.</span></p>
<p><span style="white-space: pre-wrap;">Ведучий автор дослідження Соня Капріо та її співавтори стверджували, що недостатня ефективність препаратів може бути пов’язана з більш агресивним характером діабету 2 типу у молоді. Також, автор додала, що нові препарати, які спрямовані на подолання інсулінорезистентності в молоді, можуть стати необхідними для життя. <br><br>Результати були опубліковані в інтернеті в журналі Diabetes Care.</span></p>
