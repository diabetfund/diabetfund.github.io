<p><span style="white-space: pre-wrap;">Звичайно, часте вживання продуктів, насичених вуглеводами, або технологічно перероблених продуктів та нездоровий спосіб життя – основні причини виникненням діабетом 2-го типу. Проте, як припускає дослідження науковців, життя у задимленому урбанізованому мікрорайоні також підвищує ризик занедужати.</span></p>
<p><span style="white-space: pre-wrap;">За даними, забруднення повітря може бути причиною принаймні одного з 10 випадків захворювання на діабет 2 типу у Великобританії. При цьому, число може бути вищим у залежності від рівня забрудненості в місті. Так жителі центру міста наражаються на небезпеку більше, ніж ті, хто живуть у передмістях.</span></p>
<p><span style="white-space: pre-wrap;">“Забруднення повітря є основним тригером захворювання і його не слід ігнорувати”, – свідчить доктор Зіад Аль-Алі, доцент кафедри медицини в університеті Вашингтону, – “у Великобританії в 2016 році було зафіксовано близько 14 900 випадків діабету, пов’язаних із забрудненням повітря, і втрачено 31 800 здорових років життя. Ми не досліджували забрудненість у конкретних містах, проте з наших результатів стало зрозуміло, що забруднення та ризик захворіти на діабет – прямо пропорційні”.</span></p>
<p><span style="white-space: pre-wrap;">Протягом останніх декількох років вчені все частіше пов’язують діабет 2 типу з високим рівнем забруднення повітря. І хоча точні механізми появи хвороби незрозумілі, вчені припускають, що місце проживання пацієнтів та їхні прибутки можуть стати визначальними чинниками.</span></p>
<p><span style="white-space: pre-wrap;">Нові дослідження були засновані на 8-річній аналітичній роботі з 1,7 млн ветеранами США. Дослідники також використовували дані супутників NASA та показання з наземних станцій, які контролювали забруднення повітря в місцях проживання учасників дослідження.</span></p>
<p><span style="white-space: pre-wrap;">Аби визначити, чи зросла поширеність діабету 2 типу у районах з високим рівнем забруднення, вчені зв’язали отримані результати зі статистикою забруднення атмосфери в 194-ох інших країнах.</span></p>
<p><span style="white-space: pre-wrap;">Результати аналізу показали, що в 2016 році причина 3,2 мільйона випадків діабету 2-го типу зводилася до забруднення повітря – а це становить 14% нових випадків захворювання.</span></p>
<p><span style="white-space: pre-wrap;">Як показують результати дослідження, приблизно 21% людей, що живуть у середовищі, де міститься 5-10 мікрограмів забрудненого повітря на кубічний метр, хворіють на діабет 2 типу. Коли ж забруднення становило 11,9-13,6 мкг на кубічний метр, процент зріс до 24%.</span></p>
<p><span style="white-space: pre-wrap;">Вчені попереджають, що у Лондоні та інших містах Британії рівень може зрости до 60 мікрограмів на кубічний метр, поки середній рівень забруднення повітря в країні становить 12.</span></p>
<p><span style="white-space: pre-wrap;">Дослідження було опубліковано в журналі The Lancet Planetary Health.</span></p>
