<p><span style="white-space: pre-wrap;">“Підтримання нормального самопочуття при діабеті 2-го типу в першу чергу залежить не від ліків, а від правильного харчування та зміни способу життя,”– загальновідоме твердження, яке взялася довести команда дослідників з університету Копенгагена.</span></p>
<p><span style="white-space: pre-wrap;">За їх словами, заміна макаронних виробів, хлібу та картоплі на продукти з високим вмістом білків (м’ясо, яйця) може значно покращити рівень цукру в крові у людей із діабетом 2 типу.</span></p>
<p><span style="white-space: pre-wrap;">Для підтвердження своєї гіпотези вчені зібрали 16 людей, хворих на діабет 2-го типу, віком від 43 до 70 років (середній вік – 65 років). Після цього розділили учасників на 2 групи та перевели одну з них на високовуглеводну, і другу – на низьковуглеводну дієти. Також, для чистоти експерименту вчені скасували прийом цукрознижуючих препаратів (наприклад, метформін) для обох груп.</span></p>
<p><span style="white-space: pre-wrap;">За результатами дослідження, друга група піддослідних зменшила споживання енергії, отриманої з вуглеводів, з 29% до 16% і підвищила споживання енергії, отриманої з білків, з 31% до 54%.</span></p>
<p><span style="white-space: pre-wrap;">Попри меншу кількість “вуглеводної”енергії піддослідні не відчували нестачі в їжі. Навпаки, вони повідомили, що низьковуглеводна дієта допомогла подолати відчуття голоду між прийомами їжі та зменшити кількість перекусів.</span></p>
<p><span style="white-space: pre-wrap;">Результати дослідження доповнюють докази того, як споживання їжі з низьким вмістом вуглеводів може покращити загальне самопочуття у людей із діабетом 2 типу.</span></p>
<p><span style="white-space: pre-wrap;">Так копенгагенські дослідники виявили, що ті, хто дотримувався дієти з високим вмістом білків, знизили рівень глюкози після прийому їжі на 18%, а також знизили загальний інсулін на 22%, у порівнянні з тими, хто дотримувався високовуглеводної дієти.</span></p>
<p><span style="white-space: pre-wrap;">Вони також виявили, що рівні двох інших гормонів, які беруть участь в обміні речовин – а це глюкозозалежний інсулінотропний поліпептид та глюкагоноподібний пептид 1 – збільшилися відповідно на 35% та 17%.</span></p>
<p><span style="white-space: pre-wrap;">Дослідники кажуть, що необхідно провести більше робіт, щоб дослідити ефекти харчування високобілкової дієти на діабет протягом тривалого періоду часу. <br><br>Висновки були опубліковані в журналі Nature Medicine.</span></p>
