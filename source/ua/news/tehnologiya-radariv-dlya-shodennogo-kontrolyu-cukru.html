<p><span style="white-space: pre-wrap;">Компанія Google у співпраці з Infineon розробили пристрій для виміру глюкози без забору крові.</span></p>
<p><span style="white-space: pre-wrap;">“Організм хворих на діабет не може належним чином обробляти глюкозу. І якщо постраждалі не контролюватимуть рівень глюкози в крові 2-4 рази на день, можуть виникнути серйозні ускладнення (такі як діабетична кома). Проте такий моніторинг та догляд коштують багато грошей: в Канаді, наприклад, цифра досягає мільйонів доларів на рік,”– свідчать дослідження, опубліковані в International Journal of Mobile Human Computer Interaction (IJMHCI).</span></p>
<p><span style="white-space: pre-wrap;">Компанія Google у співпраці з німецькою апаратною компанією Infineon знайшли розв’язання проблеми. Поєднавши технологію штучного інтелекту (АІ) з технологією радіолокації, вони створили радарний трекер, використання якого не вимагає значних коштів.</span></p>
<p><span style="white-space: pre-wrap;">Винайдений трекер працює шляхом надсилання частотних радіохвиль у рідини, що містять різні рівні глюкози. Після досягнення цілі, радіохвилі повертаються назад до радіолокаційного пристрою, де отримані дані оцифровуються, а потім аналізуються з використанням технології AI.</span></p>
<p><span style="white-space: pre-wrap;">Як показують результати тестувань, точність технології становила 85% точності традиційного методу проколу пальця.</span></p>
<p><span style="white-space: pre-wrap;">“Кореляція була насправді винятковою! Ми довели всьому світу, що зміни глюкози в крові можна виявити за допомогою радару”, – прокоментував професор інженерії Джордж Шейкер з університету Ватерлоо.</span></p>
<p><span style="white-space: pre-wrap;">Група дослідників планує подвоїти зусилля, підвищивши точність системи та вивчивши способи скорочення радіолокаційного пристрою, щоб він використовував меншу потужність та був більш економічним. Вони також досліджують способи інтеграції технології smart watch, щоб зробити програмне забезпечення доступним для всіх.</span></p>
<p><span style="white-space: pre-wrap;">“Ми хочемо відстежувати кров’яні показники усередині тіла, не маючи реальних зразків. І в найближчому майбутньому ми сподіваємося реалізувати цю ідею у вигляді смарт-трекера для постійного моніторингу глюкози, – запевнив професор Шейкер і додав прогноз, – я сподіваюсь, що ми побачимо переносний пристрій на ринку протягом найближчих п’яти років. Звичайно, є певні проблеми, але дослідження йдуть у хорошому темпі”.</span></p>
<p><span style="white-space: pre-wrap;">Висновки з’являються в інтернеті в International Journal of Mobile Human Computer Interaction (IJMHCI).</span></p>
