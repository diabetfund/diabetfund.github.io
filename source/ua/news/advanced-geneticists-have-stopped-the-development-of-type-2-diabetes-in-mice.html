<p><span style="white-space: pre-wrap;">До сьогодні діабет 2 типу вважався невиліковною хворобою. У медичній практиці не було жодного випадку повного одужання, і лікарі всього світу стверджували в унісон, що позбавитися від недуги неможливо.</span></p>
<p><span style="white-space: pre-wrap;">Проте генетики Алабами зробили перший крок на шляху руйнування цього стереотипу. За їх свідченнями, дослідницькій групі вдалося зупинити діабет 2 типу та ожиріння у мишей.</span></p>
<p><span style="white-space: pre-wrap;">До прориву призвело одноразове введення піддослідним групам вірусу AAV (аденоасоційований вірус), що переносить ген FGF21 (Fibroblast Growth Factor 21).</span></p>
<p><span style="white-space: pre-wrap;">Хід дозволив генетично “маніпулювати”роботою печінки, жирових тканин та скелетних м’язів, щоб вони продовжували продукцію білку FGF21 – важливої сполуки, необхідної для корекції енергетичного обміну.</span></p>
<p><span style="white-space: pre-wrap;">Завдяки генній стимуляції продукування FGF21, тварини почали втрачати вагу, а їх резистентність до інсуліну знизилася. Результати експерименту закінчилися успішно для обох піддослідних груп: як для мишей з ожирінням, викликаним за допомогою дієти, так і для мишей з ожирінням, викликаним генетичною мутацією.</span></p>
<p><span style="white-space: pre-wrap;">Дослідники свідчать, що у ході експерименту вони виявили й інші позитивні ефекти препарату. За їх словами, застосування AAV-FGF21 для здорових тварин сприяло повільному старінню, запобігло стійкості до інсуліну та віковому збільшенню ваги.</span></p>
<p><span style="white-space: pre-wrap;">“Це дає велику гнучкість у терапії, оскільки дозволяє кожного разу обирати найбільш підходящу тканину. Плюс, якщо є якісь ускладнення, що перешкоджають маніпуляціям з однією тканиною, препарат може бути застосований до будь-якого іншої. Адже коли тканина виробляє білок FGF21 і виділяє його в кровотік, він буде поширений по всьому тілу, — прокоментувала директор дослідження д-р Фатіма Бош, з університету Алабами, і додала, — терапія, описана в цьому дослідженні, є основою для майбутнього клінічного використання гену FGF21 для лікування діабету 2 типу, ожиріння та супутніх їм захворювань”.</span></p>
<p><span style="white-space: pre-wrap;">Наступним кроком дослідників є пробна терапія на тваринах більшого розміру, перш ніж перейти до випробувань на людях.</span></p>
<p><span style="white-space: pre-wrap;">Висновки були опубліковані в журналі EMBO Molecular Medicine.</span></p>
