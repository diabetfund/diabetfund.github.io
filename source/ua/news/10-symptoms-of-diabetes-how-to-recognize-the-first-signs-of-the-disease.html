<p><span style="white-space: pre-wrap;">Вчасне виявлення та профілактика захворювання може значно зменшити ці цифри, адже в залежності від типу діабету він може лікуватися або контролюватися. Які симптоми вказують на хворобу — далі у статті.</span></p>
<h2><span style="white-space: pre-wrap;">Цукровий діабет: на що звернути увагу</span></h2>
<p><span style="white-space: pre-wrap;">До характерних проявів цукрового діабету належить надмірна спрага та часте сечовиділення. Це відбувається через підвищений рівень глюкози в крові — організм вимагає та переробляє більше рідини. Часто людина звикає до даних симптомів, ігноруючи ці та інші сигнали тіла. Варто звернути увагу і на додаткові ознаки, які можуть з'явитися раніше типових проявів та свідчити про переддіабетний стан.</span></p>
<h3><span style="white-space: pre-wrap;">Зниження гостроти зору</span></h3>
<p><span style="white-space: pre-wrap;">На ранніх стадіях розвитку цукрового діабету кришталик ока не може добре фокусуватися на предметах через високий рівень глюкози в крові. Відбувається помутніння зору, предмети стають нечіткими, тьмяними. При довготривалому захворюванні кровоносні судини в задній частині очного яблука пошкоджуються, що може призвести до катаракти, глаукоми, в складних випадках — до сліпоти.</span></p>
<h3><span style="white-space: pre-wrap;">Хронічна грибкова інфекція</span></h3>
<p><span style="white-space: pre-wrap;">Одним із передвісників цукрового діабету є часта поява грибкових інфекцій. Підвищений рівень глюкози та знижений імунітет сприяють розмноженню дріжджового середовища. Найрозповсюдженіший вид грибкової інфекції — кандидоз, також виникають інфекції сечовивідних шляхів та шкіри. Часто людина самостійно лікує дані хвороби роками, не здогадуючись, що це ознака початкового діабету, і варто перш за все звернутись до ендокринолога або терапевта.</span></p>
<h3><span style="white-space: pre-wrap;">Різка зміна настрою</span></h3>
<p><span style="white-space: pre-wrap;">Слабкість, дратівливість або пасивність — часті зміни настрою при діабеті виникають внаслідок впливу рівня глюкози на розумову діяльність. Людина не може контролювати свої емоції, почувається переважно погано через порушення еластичності судин головного мозку. Центральна нервова система постійно «реагує» на надлишок цукру в організмі, та швидко виснажується.</span></p>
<h3><span style="white-space: pre-wrap;">Рани, які довго загоюються</span></h3>
<p><span style="white-space: pre-wrap;">Сповільнене загоювання ран — характерна ознака високого рівня глюкози в крові. Будь-які пошкодження шкіри не лише важко лікуються, але й часто супроводжуються інфекціями. Особливо це стосується ран на кінцівках. Важкі форми цукрового діабету характеризуються хронічними виразками глибоких тканин стопи.</span></p>
<h3><span style="white-space: pre-wrap;">Темні плями на шкірі</span></h3>
<p><span style="white-space: pre-wrap;">При діабеті на шкірі в області шиї, пахв, на ліктях та колінах з'являються темні плями — загрубіла шкіра. Такі зміни кольору та структури шкірного покриву є ознакою резистентності до інсуліну. З часом дані ділянки грубіють, лущаться та сверблять. На долонях та ступнях з'являються мозолі й тріщини.</span></p>
<h3><span style="white-space: pre-wrap;">Розлади шлунково-кишкового тракту (ШКТ)</span></h3>
<p><span style="white-space: pre-wrap;">Надмірний рівень цукру в крові впливає на процес перетравлювання їжі, внаслідок чого виникає нудота, закреп або розлад шлунку. Часті симптоми порушення ШКТ можуть вказувати на переддіабетний стан — варто обстежитись і виявити причину такої реакції організму.</span></p>
<h3><span style="white-space: pre-wrap;">Втрата ваги</span></h3>
<p><span style="white-space: pre-wrap;">Різке схуднення без зміни звичного раціону чи режиму тренувань може бути ознакою діабету. Особливо якщо супроводжується постійним або частим відчуттям голоду. Цукор, призначений для отримання енергії, не засвоюється та виводиться із сечею з організму. Натомість для відновлення сил спалюється м'язова маса та жирова тканина. Цей процес може з часом завдати значної шкоди здоров'ю людини.</span></p>
<h3><span style="white-space: pre-wrap;">Оволосіння та висипи на обличчі</span></h3>
<p><span style="white-space: pre-wrap;">Ознакою надлишку глюкози в крові у жінок являється оволосіння обличчя. Це пов'язано з підвищеним рівнем чоловічих гормонів в клітинах. Також можуть виникнути вугрові висипи, особливо в підлітковому віці.</span></p>
<h3><span style="white-space: pre-wrap;">Нарости на шкірі</span></h3>
<p><span style="white-space: pre-wrap;">Папіломи та бородавки, що з'являються на шкірі та слизових оболонках, можуть вказувати на інсулінорезистентність організму. Обов'язково потрібно звернутися до лікаря, якщо вони збільшуються та змінюються, або з часом виникають нові.</span></p>
<h3><span style="white-space: pre-wrap;">Розлади статевої сфери</span></h3>
<p><span style="white-space: pre-wrap;">Найчастіше ускладнення цукрового діабету — статева дисфункція. Вона виявляється приблизно у половини хворих чоловіків та третини жінок. Характеризується порушенням еякуляції, больовими відчуттями під час статевого акту. Запалення, викликане надлишком глюкози, впливає на частину мозку, що відповідає за статеве збудження. Виникнення різних видів розладу даної сфери також може бути спровоковане гормональними порушеннями: низьким рівнем тестостерону у чоловіків, підвищеним — у жінок та нестачею інсуліну.</span></p>
<p><span style="white-space: pre-wrap;">На ці ознаки особливо варто звернути увагу людям, у близьких родичів яких діагностовано дане захворювання. Вчасно виявлена хвороба дозволить провести правильний підбір раціону, додати необхідні вітаміни та мінерали, а також вести більш здоровий спосіб життя. </span></p>
<p><span style="white-space: pre-wrap;">При діабеті I типу можна коригувати рівень глюкози в організмі за допомогою введення необхідної дози інсуліну, або вибрати інший вид лікування. Діабет II типу вимагає більш уважного ставлення до організму — налагодження режиму сну, зменшення рівня стресу, зміни харчових звичок. Здоровий спосіб життя допоможе позбутися небажаних симптомів та наслідків захворювання. Вчасне обстеження та профілактика дасть можливість зупинити процес розвитку цукрового діабету ще на початковій стадії. </span></p>
