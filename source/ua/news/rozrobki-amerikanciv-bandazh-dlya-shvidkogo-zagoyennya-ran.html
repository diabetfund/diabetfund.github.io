<p><span style="white-space: pre-wrap;">Оскільки хворі на діабет часто мають проблеми з нервовою системою/ кровообігом, вониможуть не звернути увагу на отримані виразки, рани або стертості. Через повільне загоєння ран така неуважність може призвести до ускладнень на кшталт хронічних ран. Новий регенеративний бандаж, однак, може допомогти уникнути цього.</span></p>
<p><span style="white-space: pre-wrap;">Бандажний пристрій, створений дослідниками Північно-західного університету штату Іллінойс, використовує власну здатність тіла до регенерації і не містить ліків або інших фармацевтичних продуктів. За словами автора дослідження, професора Гільєрмо Амер, головна діюча речовина бандажу – штучно синтезований білок тіла.</span></p>
<p><span style="white-space: pre-wrap;">“Ми виявили в шкірі протеїновий сегмент, найбільш значущий для загоювання ран, виділили його та включили до антиоксидантної гідрогелевої пов’язки, що спочатку наноситься на шкіру, а потім, після нагрівання до температури тіла, згущується в жорсткий гель”, – прокоментував професор Амер.</span></p>
<p><span style="white-space: pre-wrap;">Завдяки своїм складовим, бандаж вирівнює поверхню рани, заповнюючи всі її поглиблення та закутки. Для розвитку нових клітин він створює тривимірну структуру, схожу на будівельні ліси, що сприяє швидкій регенерацію тканин. Після завершення терміну використання бинт змивається за допомогою прохолодного сольового розчину.</span></p>
<p><span style="white-space: pre-wrap;">“Рани мають неправильну форму та глибину. Наша рідина може заповнити будь-яку форму, а потім залишатися на місці. В основу інших бандажів часто входять колагенові плівки або губки, що рухаються і віддаляються від зони пошкодження”, – додав професор Амер.</span></p>
<p><span style="white-space: pre-wrap;">Лабораторні дослідження, проведені на сьогодні, свідчать, що бандаж пришвидшує загоєння ран на 33%швидше за найпопулярніший з існуючих бинтів без побічних ефектів. Дослідники Північно-західного університету планують провести ще декілька масштабних випробувань бандажу та отримати офіційне схвалення від Управління з контролю за продуктами та ліками США (FDA) на поширення бандажу в медицинському секторі.</span></p>
<p><span style="white-space: pre-wrap;">Попри те, що ця нова технологія може бути використана для лікування будь-яких ран, дослідницька група зосередила свої зусилля на наданні допомоги діабетикам, що знаходяться під ризиком отримання ушкоджень нижніх кінцівок.</span></p>
<p><span style="white-space: pre-wrap;">Більшість людей, хворих на цукровий діабет, матимуть принаймні одну виразку ноги в певний момент свого життя. Якщо вчасно звернутися до фахівця та отримати належну медичну допомогу, від виразки можна швидко позбавитися. Якщо не лікувати, це може призвести до інфікування або навіть ампутації.</span></p>
